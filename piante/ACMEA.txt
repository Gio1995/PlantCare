DESCRIZIONE:/n
Molto apprezzata come pianta da appartamento, la aechmea oltre che molto decorativa è anche di facile coltivazione. E' un genere di piante appartenente alla famiglia delle Bromeliaceae originaria dell'America tropicale che cresce sui tronchi degli alberi./n/n

ESPOSIZIONE:/n
La Acmea si coltiva in appartamento, in luogo abbastanza luminoso, ma non a diretto contatto con la luce solare; si sviluppa senza problemi anche in luogo ombreggiato o semiombreggiato. Teme il freddo, e non sopporta temperature inferiori ai 15°C./n/n

ANNAFFIATURE:/n
In natura queste piante vivono in luoghi con altissima umidità, è quindi consigliabile vaporizzare saltuariamente le foglie dell'intera pianta; le annaffiature si praticano riempiendo il calice costituito dalle foglie, ed evitando di inumidire eccessivamente il substrato di coltivazione. Possono sopportare senza problemi brevi periodi di siccità./n/n

TERRENO:/n
Le piante di Acmea si coltivano in un terriccio soffice e ricco, mescolato con cortecce o altro materiale incoerente, per simulare il substrato che hanno a disposizione in natura. In genere non è necessario rinvasarle spesso, anche se talvolta si pongono in contenitori grandi, a causa del peso che possono raggiungere le piante ben sviluppate./n/n






