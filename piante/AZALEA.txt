/n/n
DESCRIZIONE:/n
L'azalea non costituisce un genere a sé ma rientra nel genere dei rhododendron. Tale genere si divide in due gruppi: i rododendri, grandi arbusti sempreverdi o decidui, e le azalee, arbusti nani sempreverdi, a foglie verdi, oppure piccoli e decidui. Fino a pochi anni fa si credeva erroneamente che fossero due specie distinte, ma in realtà sia azalee che rododendri fanno parte di un unico genere, quello dei Rhododendron appunto, che a sua volta fa parte della famiglia delle ericacee. Hanno taglia media, raggiungono i 40-90 cm di altezza; i sottili fusti, semilegnosi, sono densamente ramificati, e danno origine ad arbusti tondeggianti o allungati; le foglie sono ovali, di colore verde scuro, ruvide e leggermente cuoiose; in primavera, prima che spuntino le foglie, producono numerosi fiori a trombetta, riuniti in mazzetti, all'apice dei rami, di colore rosato, rosso o bianco; esistono numerosissime cultivar ed ibridi, e negli ultimi anni sul mercato sono presenti anche azalee di colore lilla o azzurrato./n/n
ESPOSIZIONE:/n
Nelle zone con clima tendenzialmente mite le azalee si pongono a dimora in luogo soleggiato; nelle zone con estati calde è invece consigliabile posizionare le azalee in luogo semiombreggiato o ombreggiato. Le varietà da giardino non temono il freddo, anche in caso di temperature molto rigide. L’ombra è senza dubbio preferibile. Possiamo valutare esposizioni diverse se viviamo nelle zone alpine o prealpine. Qui si viene particolarmente aiutati dalle temperature più basse, dalle frequenti piogge e dall’umidità atmosferica naturalmente più alta. Ciò non toglie che alcune varietà, soprattutto decidue, amino particolarmente l’esposizione in pieno sole e questa le aiuterà a fiorire copiosamente: le corolle, però, dureranno di meno. Sono però caratteristiche specifiche della cultivar e per saperlo non si può far altro che sperimentare. Se la pianta è in vaso vale certamente la pena (specie se viviamo in una zona fresca) di provare varie esposizioni prima di decidere quella definitiva./n/n
ANNAFFIATURE:/n
Da marzo ad ottobre annaffiare l'azalea con regolarità, evitando però di inzuppare il terreno; durante i mesi invernali annaffiare con parsimonia, solo in caso di prolungati periodi di siccità; le azalee sempreverdi necessitano di essere annaffiate per tutto l'arco dell'anno, mantenendo il terreno leggermente umido.

Per una sana e regolare crescita della pianta è molto importante la concimazione. Dopo l'avvenuto attecchimento della pianta si dovrà concimare periodicamente con prodotti specifici per piante acidofile; l'ingiallimento delle foglie, dovuto a clorosi, si ostacola fornendo periodicamente un ammendante a base di chelati di ferro. Le azalee non amano avere le radici costantemente bagnate. Ciò può essere causa di marciumi e scarsa crescita.

Bisogna intervenire più frequentemente dopo i rinvasi o dopo la messa a dimora, ma assicuriamoci che il substrato risulti sempre leggermente umido, ma assolutamente senza eccessi.

E’ molto meglio irrigare una sola volta in maniera abbondante, e poi aspettare che il substrato risulti completamente asciutto che distribuire acqua costantemente e senza criterio.

Se le giornate sono particolarmente calde e secche risulta invece utilissimo vaporizzare più volte le foglie e (se teniamo la pianta su di un lastricato) bagnare la zona circostante in maniera che l’acqua evapori gradualmente./n/n
TERRENO:/n
Il substrato è sicuramente l'elemento che riveste maggiore importanza per coltivare con successo queste piante. Le ericacee hanno infatti bisogno di terreno tendenzialmente acido, con un ph ottimale che si aggira intorno al 5/5,5. Un ph troppo elevato inibisce l'assorbimento delle sostanze nutritive ed è la causa più frequente della clorosi, che si manifesta con l'ingiallimento delle foglie. Queste piante necessitano di un terreno abbastanza ricco di sostanze organiche, ben drenato e senza ristagni idrici, e non devono essere piantate troppo in profondità, dato che hanno l'apparato radicale molto superficiale. Possono essere coltivate anche in vaso, ricordandosi della maggiore richiesta di annaffiature delle piante in vaso rispetto a quelle poste in piena terra. Le azalee sono piante acidofile. Necessitano quindi di un suolo almeno subacido (l’ideale è pH 5, 5-6).

Il terreno ideale quindi è quello che si può trovare sotto alle conifere. Per coltivarle in vaso si può quindi recuperare dal nostro giardino un po’ di questo terriccio o acquistarne di adatto. Bisogna ad ogni modo evitare preparati con un’alta percentuale di torba. Piuttosto è meglio scegliere un terriccio generico e mescolarvi degli aghi, della corteccia di pino e eventualmente del materiale drenante (ideale è la pomice vulcanica o al massimo della perlite).

Per mantenere il suolo fresco ed evitare al massimo il cambiamento del pH si può in superficie predisporre anche un buon strato isolante sempre con la corteccia e gli aghi di pino. L’apparato radicale non si sviluppa in profondità e quindi necessiteranno di vasi più larghi che alti. Sul fondo bisogna sempre predisporre un ottimo strato drenante di almeno due centimetri. Può essere composto da pomice o argilla espansa Evitiamo la ghiaia che potrebbe rilasciare del carbonato di calcio. Assicuriamoci sempre che i fori di scolo siano liberi. Sia in piena terra che in vaso è ideale porre l’azalea in posizione lievemente rialzata rispetto al livello del terreno, creando una montagnola. Questo eviterà la stagnazione dell’acqua proprio dove la pianta risulta più delicata, cioè nella zona del colletto. Comporterà però, almeno fino a quando la pianta non si sarà stabilizzata, più frequenti intervenienti di irrigazione.
/n/n
