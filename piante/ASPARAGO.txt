/n/n
DESCRIZIONE:/n
Il termine asparago o asparagio (dal greco aspharagos, che è dal persiano asparag, ossia germoglio) può designare sia l'intera pianta che i germogli della pianta Asparagus officinalis./n/n
ESPOSIZIONE:/n
Gli asparagi prediligono esposizioni soleggiate e sono piuttosto resistenti anche alle temperature più basse, sebbene le gelate tardive possano danneggiarli./n/n
ANNAFFIATURE:/n
Le annaffiature vengono fornite solo quando il terreno è ben asciutto, infatti gli asparagi ben sopportano la siccità e non amano terreni pesanti ed umidi; è comunque bene evitare di lasciare le piante a lungo senza annaffiature, cosa che potrebbe causare uno sviluppo di turioni eccessivamente coriacei./n/n
TERRENO:/n
Sviluppandosi prevalentemente a livello poco profondo, gli asparagi necessitano di un terreno appositamente preparato; infatti necessitano di un terreno mediamente fertile, molto ben drenato e molto soffice. In genere si prepara una asparagiaia lavorando a fondo il terreno, mescolandovi del concime organico ed una buona quantità dis abbia, che manterrà soffice ed aerato il terreno. In questo terreno si pongono a dimora direttamente i rizomi, acquistandoli già pronti, oppure trapiantandoli da un semenzaio preparato in precedenza; l'impianto delle asparagiaie avviene a fine inverno, prima che le temperature diventino primaverili e le giornate si allunghino troppo./n/n
